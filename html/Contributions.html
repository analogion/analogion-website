<!DOCTYPE HTML PUBLIC "-//W3C//DTD HTML 4.0 Transitional//EN">
<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8" />

    <script src="../scripts/analogion_head.js" type="text/javascript"></script>

</head>
<body>

    <script src="../scripts/analogion_header.js" type="text/javascript"></script>

    <div class="page-title">
        Προσφορά του Αναλογίου στην Ψαλτική Τέχνη / Contributions of analogion.com to the
        Psaltic Art</div>
    <div class="page-subtitle">
        Creating history...</div>
    <div class="text">
        English translation pending.
    </div>
    <div class="text">
        <div class="item">
            Με τη βοήθεια του Θεού και την αφιλοκερδή συνεισφορά πολλών φίλων και συνεργατών
            από όλα τα μέρη του κόσμου (κυριολεκτικά, βλ. <a href="Acknowledgments.html">εδώ</a>), μέσα σε δύο χρόνια λειτουργίας του ιστοχώρου            Αναλόγιον (analogion.com) συντελέστηκαν τα παρακάτω:
        </div>
        <div class="item-lessmargin">
            Για πρώτη φορά χάρις στην ευγενική προσφορά φίλων του Αναλογίου, ανασύρθηκαν από
            την αφάνεια και παρουσιάστηκαν όλες οι γνωστές ιστορικές ηχογραφήσεις του τέως Άρχοντος
            Πρωτοψάλτου της Μ. Χ. Ε. Ιακώβου Ναυπλιώτου πολλές εξ αυτών με (κάποτε δίγλωσσο)
            σχολιασμό και ανάλυση. Ίσως ο πολυτιμότερος θησαυρός της Ψαλτικής Τέχνης έγινε προσιτός
            δωρεάν στους ψάλτες ανά τον κόσμο. Η συλλογή ηχογραφήσεων είναι η μεγαλύτερη που
            έχει δημοσιευθεί ποτέ και επαυξάνεται με το χρόνο καθώς όλο και πιό πολλές ηχογραφήσεις
            ανακαλύπτονται.
        </div>
        <div class="item-lessmargin">
            Για πρώτη φορά μεταφράστηκε και δημοσιεύτηκε στο διαδίκτυο μέρος του ιστορικού έργου
            του τέως Άρχοντος Πρώτου Δομεστίχου της Μ. Χ. Ε. Αγγέλου Βουδούρη και μάλιστα στην
            Αγγλική γλώσσα ώστε να είναι προσιτό σε όλους του ψάλτες ανά τον κόσμο.
        </div>
        <div class="item-lessmargin">
            Για πρώτη φορά δημοσιεύτηκαν στο διαδίκτυο άγνωστες ευρύτερα πληροφορίες και σπάνιες
            ηχογραφήσεις από παλαιούς φημισμένους ψάλτες ιδιαίτερα της Μεγάλης Εκκλησίας (Ναυπλιώτη,
            Τσολακίδη, Πρίγγου, Στανίτσα, Μαυρόπουλου κ.α.) καθώς επίσης και από όλα τα μέρη
            της Ψαλτικής Οικουμένης π.χ. από Αραβία, Σερβία, Γεωργία, Ρωσία, Αμερική, Καναδά,
            Κύπρο, Αυστραλία και αλλού.
        </div>
        <div class="item-lessmargin">
            Για πρώτη φορά μελετήθηκαν αναλυτικά οι διάφορες «σχολές» ψαλτών και ένας μεγάλος
            αριθμός ψαλτών ταξινομήθηκε ανάλογα σε μία ή παραπάνω κατηγορίες. Το ίδιο έγινε
            για ένα μεγάλο αριθμό Ψαλτικών Χορών (χορωδιών) ανά την Οικουμένη.
        </div>
        <div class="item-lessmargin">
            Για πρώτη φορά παρουσιάστηκαν χειρόγραφα της παλαιάς Ψαλτικής σημειογραφίας κατάλληλα
            για μελέτη και παραλληλισμό σημειογραφίας στο διαδίκτυο.
        </div>
        <div class="item-lessmargin">
            Για πρώτη φορά παρουσιάστηκε και μεταφράστηκε τόσο ψαλτικό υλικό στην Αγγλική γλώσσα
            ώστε να καλύψει τις ανάγκες πολλών ψαλτών ανά τον κόσμο που τα Ελληνικά δεν είναι
            η μητρική τους γλώσσα και παρόλαυτά διψούν να μάθουν να ψάλλουν παραδοσιακά.
        </div>
        <div class="item-lessmargin">
            Για πρώτη φορά συγκεντρώθηκε τόσος μεγάλος αριθμός συνδέσμων προς Ψαλτικές πληροφορίες
            ανά το διαδίκτυο καθώς και πληροφορίες για βιβλία, συνέδρια, βιβλιοκριτικές και
            ανακοινώσεις.
        </div>
        <div class="item-lessmargin">
            Για πρώτη φορά παρουσιάστηκε και μελετήθηκε αντικειμενικά μέρος από το ιστορικό
            έργο του Σίμωνος Καρά στο διαδίκτυο δίνοντας τη δυνατότητα για πολύπλευρη ενημέρωση
            και αυθόρμητη κριτική από ψάλτες ανά τον κόσμο, ασχέτους έως τώρα με το λεγόμενο
            «μουσικολογικό ζήτημα». Μέσα από τις μελέτες αυτές πολλά συμπεράσματα μπορούν να
            βγούν για τη συνεισφορά του Σίμωνος Καρά και των μαθητών του στην εξέλιξη της Ψαλτικής
            τέχνης.
        </div>
        <div class="item-lessmargin">
            Για πρώτη φορά εισήχθη στο διαδίκτυο η συγκριτική μελέτη αποδόσεων και ψαλτικού
            ύφους με βάση πραγματικά στοιχεία (ηχογραφήσεις και σημειογραφία των περασμένων
            100 ετών) και αντικειμενική θεωρητική και πρακτική έρευνα.
        </div>
        <div class="item-lessmargin">
            Για πρώτη φορά παρουσιάστηκε μια συλλογική ψαλτική εργασία στο διαδίκτυο. Ώς γνωστόν
            οι ψαλτικές δημοσιεύσεις έως τώρα (στο διαδίκτυο και γενικότερα) είναι κατα το πλείστον
            ατομικές. Μεγάλο μέρος των πληροφοριών του Αναλογίου είναι ευγενική και ιστορική
            προσφορά ενός μεγάλου αριθμού φίλων της Ψαλτικής από όλο τον κόσμο που «είδαν» την
            αξία του εγχειρήματος και είναι πλέον συνεργάτες και συνιδρυτές της προσπάθειας.
            Βασικός συνεργάτης στην έρευνα και παρουσίαση του υλικού είναι ο φιλέλληνας και
            φιλόμουσος υποψήφιος διδάκτορας (Μαθηματικών) του Πανεπιστημίου του Άμστερνταμ,
            κ. Σότα Γκουγκουσβίλι (από τη Γεωργία).
        </div>
        <div class="item-lessmargin">
            Για πρώτη φορά παρουσιάστηκαν στο διαδίκτυο με παραδείγματα και μελετήθηκαν μουσικολογικά
            θέματα όπως το θέμα του Χρόνου και του Ρυθμού στην Εκκλησιαστική μουσική (με ηχογραφήσεις
            και κριτική των διαφόρων υποπεριπτώσεων), το αμφιλεγόμενο θέμα του ισοκρατήματος
            και της ιστορίας του, το επίσης αμφιλεγόμενο θέμα της σημειογραφίας και των μελωδικών
            έλξεων, των κλιμάκων και πλήθος άλλων θεμάτων πολλά των οποίων δεν είχαν ποτέ πριν
            δημοσιευτεί και πολλά από τα οποία αποτελούν μέχρι σήμερα σημεία αντιλεγόμενα από
            πολλούς. Και μάλιστα στα Αγγλικά προς ωφέλεια ψαλτών ανά τον κόσμο.
        </div>
        <div class="item-lessmargin">
            Για πρώτη φορά συγκεντρώθηκαν τόσες εικόνες και φωτογραφίες από ψάλτες, χορωδίες
            και μουσικολόγους στο διαδίκυο.
        </div>
        <div class="item-lessmargin">
            Για πρώτη φορά μελετήθηκαν αναλυτικά τα διάφορα ψαλτικά οφφίκια και βραβεία που
            κατα καιρούς έχουν αποδοθεί σε ψάλτες ιδιαίτερα από το Οικουμενικό Πατριαρχείο αλλά
            και αλλού.
        </div>
        <div class="item-lessmargin">
            Για πρώτη φορά παρουσιάστηκε και μελετήθηκε στο διαδίκτυο η ψαλτική Παράδοση του
            Αγίου Όρους με ιστορικές ηχογραφήσεις του π. Δοσιθέου Κατουνακιώτη, π. Διονυσίου
            Φιφιρή, π. Δανιήλ Δανιηλίδη και πολλών άλλων γνωστών και αγνώστων.
        </div>
        <div class="item-lessmargin">
            Για πρώτη φορά παρουσιάστηκαν εκτεταμένες πληροφορίες για την ψαλτική παράδοση και
            κατάσταση σε μη-Ελληνόφωνες χώρες όπως η Ρουμανία, η Αραβία, η Αμερική και η Αυστραλία.
        </div>
        <div class="item-lessmargin">
            Για πρώτη φορά παρουσιάστηκαν ιστορικές ηχογραφήσεις από Άραβες ψάλτες όπως ο Μίτρι
            Μούρ, πρωτοψάλτης Αντιοχείας και άλλοι..
        </div>
        <div class="item-lessmargin">
            Για πρώτη φορά ένας ψαλτικός δικτυακός τόπος λειτούργησε σε συνδυασμό με διαδικτυακό
            φόρουμ συζήτησης (http://groups.yahoo.com/group/byzantinechant/) από τον οποίο πολλά
            θέματα προέκυψαν, αναπτύχθηκαν και συζητήθηκαν.
        </div>
        <div class="item-lessmargin">
            Για πρώτη φορά παρουσιάστηκε τόσο ψαλτικό υλικό χωρίς μεροληψία (λόγω ψαλτικών σχολών
            και προσωπικής εμπάθειας που συχνά ταλαιπωρεί τους ιεροψάλτες – δυστυχώς!) και χωρίς
            φόβο λογοκρισίας και πρόθεση αντιπαλότητας για κανένα. Η ψαλτική αντιμετωπίζεται
            και παρουσιάζεται στο σύνολό της, απλοϊκή, εμπειρική, μορφωμένη, ακόμα και επιστημονική.
        </div>
        <div class="item-lessmargin">
            Για πρώτη φορά παρουσιάστηκαν συγκεκριμένα ακουστικά παραδείγματα και επικρίθηκαν
            σαν μη παραδοσιακά συνήθως με τα κατάλληλα συνοδευτικά επιχειρήματα προς γνώσιν
            όλων.
        </div>
        <div class="item-lessmargin">
            Για πρώτη φορά δημιουργήθηκε εκτεταμένη ψαλτική Βιβλιοθήκη με ηλεκτρονική μορφή
            ψαλτικών και μουσικολογικών κειμένων στα Ελληνικά και Αγγλικά. Κλασσικά κείμενα
            έως τότε απρόσιτα (είτε λόγω παλαιότητας είτε λόγω αποστάσεως) σε ομογενείς και
            ομοθρήσκους ψάλτες ανά τον κόσμο.
        </div>
        <div class="item-lessmargin">
            Για πρώτη φορά παρουσιάστηκε στο διαδίκτυο εκτεταμένη μελέτη και κριτική του ιστορικού
            έργου της Ελληνικής Βυζαντινής Χορωδίας, του Λυκούργου Αγγελόπουλου και των μαθητών
            και συνεργατών του.
        </div>
        <div class="item-lessmargin">
            Για πρώτη φορά δημιουργήθηκε λίστα με πληροφορίες (στα Αγγλικά) για σχολές Ψαλτικής
            ανά την Ελλάδα και τον κόσμο.
        </div>
        <div class="item-lessmargin">
            Για πρώτη φορά παρουσιάστηκαν σε μία ιστοσελίδα τόσες συζητήσεις για θέματα Τυπικού
            και τάξης γενικότερα στις ιερές ακολουθίες και μάλιστα στα Αγγλικά ώστε να φανούν
            χρήσιμες σε εκκλησίες που η ψαλτική κάνει δειλά βήματα ανάπτυξης όπως η Ρουμανία
            και οι Ηνωμένες Πολιτείες.
        </div>
        <div class="item-lessmargin">
            Για πρώτη φορά παρουσιάστηκαν μέσα από τις σελίδες του Αναλογίου νέοι ψάλτες και
            νεανικοί χοροί που πολλά υπόσχονται για την πρόοδο της τέχνης ανά τον κόσμο.
        </div>
    </div>

    <script src="../scripts/analogion_footer.js" type="text/javascript"></script>

</body>
</html>
